---
layout: page
title: GMP-diagnosztika
description: GMP-diagnosztika
image:  images/kezdooldal.jpg
img_path:  images/kezdooldal.jpg
img_alt: ""
---

Az anyanyelv-elsajátítás során előfordulhat a beszédpercepció mechanizmusának elmaradása, illetve zavara, amely egyre több gyermeket (tipikus fejlődésűeket és beszédzavart, illetve beszédfejlődési elmaradást mutatókat egyaránt) érint. Az elmaradás, illetve zavar felismerése csak célzott feladatsorral lehetséges; ezt biztosítja a GMP sztenderdizált diagnosztika. Fontos, hogy az érintett szakemberek megfelelő ismeretek birtokában legyenek, hogy segíthessenek a gyermekeknek probléma fennállása esetén. Ez az igény hívta életre ezt a diagnosztikai tanfolyamot. A tematika öt egymásra épülő, összefüggő rendszerből áll (30 órában), amely a beszédfeldolgozás elméleti alapjaitól vezeti be a hallgatókat a célzott diagnosztika gyakorlati alkalmazásába, valamint az arra épülő fejlesztés tervezésébe és kivitelezésébe. Részletesen tárgyalja a percepciós mechanizmus működését az anyanyelv-elsajátításban, az egyes tesztek funkcióját és célját, a tesztfelvétel szabályait, az értékelés módozatait, valamint az illesztendő fejlesztési lehetőségeket. A képzés során nagy hangsúlyt fektetünk a gyakorlati alkalmazás megtanítására, hogy a résztvevők a továbbképzést követően azonnal dolgozhassanak a diagnosztikai eljárással, és alkalmazhassák a fejlesztést is. A továbbképzésre egymást követő három napon kerül sor 9 és 17 óra között; az első nap délutánjától folyamatos a résztvevők ismereteinek ellenőrzése (kérdések, gyakorlatok). A továbbképzésre logopédusok, gyógypedagógusok, óvodapedagógusok, tanítók, tanárok és fejlesztő pedagógusok jelentkezését várjuk.